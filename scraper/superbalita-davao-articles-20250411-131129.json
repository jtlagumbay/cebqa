[
    {
        "id": 2,
        "url": "https://www.sunstar.com.ph/superbalita-davao/no-backpack-policy-angayng-susihon-og-balik-apan-seguridad-di-ibalewala",
        "title": "'No Backpack' policy angay'ng susihon og balik apan seguridad di ibalewala",
        "author": "Rojean Grace G. Patumbon",
        "date": "Apr 09, 2025",
        "body": "GIKANAYON sa City Tourism Operations Office (CTOO) nga panahon na nga susihon og balik ang \"No Backpack\" policy apan kinahanglan sab nga di makompromiso ang kaluwasan ug seguridad sa Davao City.Si Jennifer Romero, officer-in-charge sa CTOO, nagkanayon sa dihang nahinabi sa mga tigbalita Miyerkules sa buntag, Abril 9, 2025, nga dunay panginahanglan nga susihon og balik ang polisiya, ilabi na sa nagpakabanang mga inahan.Apan angay nga masayran nga ang siyudad nagpromotar sab sa seguridad ug importante sab nga di kini ibalewala.\"Kato nga incident, it also opened ba kay daghan na pud diay siya mga concerns nga nagkahitabo pero being Dabawenyo, disiplinado man gyud, they will follow rules,\" saysay niya.Dugang pa ni Romero nga ang gipadayag nga \"concern\" sa inahan nga si Hanna Cano nagbukas sa oportunidad nga hisgutan ug susihon og balik ang polisiya.Sumala niya nga dunay pipila ka mga sumbanan nga dugay nang giimplementar ug kinahanglan nga ikonsidera.Kahinumdoman, ang hisgutanan sa pag-amenda sa polisiya nakakuha og pagtagad human ang viral sa social media post ni Cano, inahan sa 4-anyos nga bata, kon diin iyang gi-esplikar nga siya nagdala og backpack nga dunay sulod nga mga panginahanglan sa bata apan gidid-an sa pagsulod sa Rio Carnival sa Davao City Coastal Road.Esplikar ni Romero nga tanang mga kalihukan ug tourism spots nga gipromotar sa CTOO, kanunay nilang gipahimangnoan ang mga turista sa mga ordinansa sa dakbayan.Samtang si Police Captain Hazel Caballero-Tuazon, tigpamaba sa Davao City Police Office (DCPO), nagbutyag nga sa samang adlaw nga ang ilang buhatan wala pa makadawat og bisan unsang instruksiyon gikan sa Local Government Unit (LGU) bahin sa giamendahan nga polisiya.Iyang gihisgutan nga kung duna may pagpahaum ang gihimo, ang ilang buhatan mag-implementar niini, uban sa lain pang mga security clusters.\"Daghan man gyud tawo so kailangan nato unsay ipa-implement sa local government unit sundon pud na nato, lisud pud og tanan atong i-allow gumikan kay naay isulod atong mga bisita so kailangan kung unsay balaod sundon lang pud nato,\" butyag niya.Gisulti sab ni Angel Sumagaysay, pangulo sa Public Safety and Security Office (PSSO), sa dihang nahinabi sa mga tigbalita, Martes, Abril 8, 2025, nga human sa ilang tigum, si Konsehal Luna Acosta nagtigum og mga suhestiyon gikan sa safety and security sector alang sa pag-amendar sa polisisya.Ang \"No Backpack Policy\" unang gipatuman atol sa dakong mga kalihukan sa siyudad human sa pagpamomba sa Roxas Night sa Septyembre 2, 2016, nga nikalas og 15 ug niangol sa lain pang 69. Ang polisiya wala madugay mas gipalapdan pa sa tanang mga lugar sa pag-ampo human sa pagpamomba sa Enero 27, 2019 sa Our Lady of Mount Carmel Cathedral sa Jolo, Sulu.Niadtong 2019, kanhi Mayor Sara Duterte, karon Vice President, nagpalapad pa sa polisiya nga naglakip na sa tanang mga lugar nga pag-ampo.Gisundan kini ni Duterte pinaagi sa Executive Order No. 41 niadtong 2020, nga nagdasig sa Dabawenyos nga sagupon ang \"Culture of Security.\"Kini nga mando nagdili sa backpacks, dagkong bag, ug non-transparent nga sudlanan sa tubig atol sa mga parada, konsiyerto, religious ceremonies, ug uban pang panagtapok sa mga tawo. (Rojean Grace G. Patumbon) "
    },
    {
        "id": 3,
        "url": "https://www.sunstar.com.ph/superbalita-davao/butchoy-taojo-gitubag-na-ang-isyu-bahin-buhis-sa-minahan",
        "title": "Butchoy Taojo gitubag na ang isyu bahin buhis sa minahan",
        "author": "Press Release",
        "date": "Apr 09, 2025",
        "body": "GIPASABOT ni Noe â€œButchoyâ€ Taojo ang mga isyu nga giluwat batok kaniya kabahin sa wala pagbayad og buhis sa iyang kompaniya nga Hexat Mining nga nahimutang sa Pantukan.Niadtong Abril 3, 2025, nagpahigayon og press conference ang lokal nga panggamhanan sa Pantukan, diin gipasanginlan ang minahan nga gipanag-iyahan ni Taojo nga wala mituman sa ilang obligasyon sa buhis ug business permit sulod sa taas nga panahon.Sumala ni Atty. Maribel Basadre-Cab, municipal administrator, niingon matud pa si Taojo nga â€œokay lang maka-operate bisan walay permit.â€Apan sa proclamation rally sa Team Biyaheng Kalinaw sa Mawab niadtong Abril 5, gipaklaro ni Taojo ang tibuok panghitabo.â€œNagbayad ko, nag-apply ko og renewal, pero wala giaksyunan.â€Matud pa niya, tungod kay wala pa maaprobahan ang aplikasyon, awtomatiko nga na-extend ang bisa sa permit ug dili kini angay ikahadlok sa ubang gagmayâ€™ng negusyante.â€œGisultian nako ang mga negusyante nga padayon lang. Basta nag-comply mo, nag-apply mo, ayaw mo kahadlok,â€ pasabot pa ni Taojo.Giangkon sab niya nga iyang gisulti nga â€œbisan ako, magpadayon ko bisa'g wala pa na-release ang permitâ€ aron lang dasigon ang mga negusyante nga nag-atubang sa parehas nga sitwasiyon. Apan karon, gipalabay kini nga mora'g pagpasigarbo, bisan ang tinud-anay nga tumong mao ang pagpakalma ug pagtabang.â€œAng tinuod, October pa gipirmahan ang among permit. Gikan January hangtud October, undang mi og operasyon? Naay kapin 3,000 ka trabahante. Unsaon na lang na sila? Magwelga sa munisipyo?â€Gidugang ni Taojo nga kaniadto, wala kini nahimong isyu, apan sukad nga midagan siya sa Kongreso, sunod-sunod ang mga isyung gipanglabay batok kaniya.â€œKarong panahona, bisan walay basehan, gipanglabay ko og hugaw. Ganihang buntag, sakit kaayo akong dughan. Kay pagtan-aw nako sa akong cellphone, wala na gyuy kasuko. Gitunglo na lang ko.â€Gipadayag ni Taojo sa katawhan sa Mawab nga bisan pa sa personal nga kasakit, padayon siya sa paningkamot nga maabot ang ilang tinguha nga panaghiusa ug kalinaw sa Distrito 2.â€œSa katapusan, wala koy gipangdaut, wala koy gibasol. Ang among tinuod nga tumong: serbisyo, dili politika. Kung makadaug man gani ang Biyaheng Kalinaw, para ni sa katawhan, dili para sa among kaugalingon.â€ (PR) "
    },
    {
        "id": 4,
        "url": "https://www.sunstar.com.ph/superbalita-davao/political-coordinator-gipatay",
        "title": "Political coordinator gipatay",
        "author": "Edgar E. Fuerzas",
        "date": "Apr 09, 2025",
        "body": "GENERAL SANTOS CITY -- Hustisya ang singgit sa pamilya sa gipatay nga municipal political coordinator alas 9:15 sa buntag, Martes, Abril 8, 2025, sa Pandag, probinsiya sa Maguindanao del Sur.Giila ang biktima nga si Modesto Delfinado Tamayo, 57-anyos, minyo, ug nagpuyo sa Barangay Romualdez, President Quirino, Sultan Kudarat.Gibutyag ni Sultan Kudarat Police Provincial Office (SKPPO) director, Police Colonel Bernard Lao, nga nakaplagan ang patay nga lawas sa biktima nga dunay mga samad pinusilan sa Sitio Bagyang, Barangay Malangit, Pandag, Maguindanao del Sur.Kahinumdoman nga gidagit sa mga armadong lalaki si Tamayo ug pugsanon nga gisakay sa kolor puti nga Toyota D4D van.Ang biktima maoy Municipal Head Coordinator sa Partido Federal ng Pilipinas sa President Quirino, Sultan Kudarat Province kinsa ubos sa grupo ni President Quirino Vice-Mayoralty candidate Marlon Villa.Gipalawman pa sa kapulisan sa President Quirino Municipal Police Station ug Pandag ang imbestigasyon sa pagpatay sa biktima. (Edgar E. Fuerzas) "
    },
    {
        "id": 9,
        "url": "https://www.sunstar.com.ph/superbalita-davao/30-adlawng-bakasyon-di-pahilabtan",
        "title": "30-adlawâ€™ng bakasyon di pahilabtan",
        "author": "SunStar Philippines",
        "date": "Apr 09, 2025",
        "body": "ISIP mahinungdanon nga lakang sa pagsuporta sa mga magtutudlo, ipaila sa Department of Education (DepEd) ang 30-adlaw nga way sakgaw nga \"flexible vacation\" nga libre sa mga school-related commitments alang sa mga titser sa bag-ohay lang nga giamendar nga polisiya. Ang pag-amendar sa polisiya nagpahimug-at sa padayong paningkamot sa administrasyon ni President Ferdinand R. Marcos Jr. sa pagpalambo sa \"work-life balance\" sa mga titser ug nagseguro nga ang ilang panahon nga igpapahulay ug \"recharge\" nga di pabug-atan og dugang mga \"work-related\" nga mga responsabilidad.Sa \"updated guidelines\" sa DepEd nagtugot sa mga titser nga magtakda og 30-adlaw nga way sakgaw nga pahulay taliwala sa Abril 16 ug Hunyo 1, 2025, \"either continuously or on a staggered basis.\"Ang girebiso nga mando nagtin-aw nga ang Alternative Learning System (ALS) teachers ug kadtong direktang nalambigit sa pagpangtudlo og Arabic Language ug Islamic Values Education (ALIVE) nga mga klase nalakip sa 30-adlaw nga panahon sa bakasyon. Dugang pa niini, mga tinun-an nga mosalmot sa mandatory summer programs dunay ilang bakasyon nga gitakda gawas sa panahon sa Mayo 13-Hunyo 6, 2025.â€œThis break is a well-deserved opportunity for our learners and teachers to relax after a long academic year. I hope they spend this time wisely, unwinding with their families and loved ones, and return to work energized for the new school year,â€ matud ni Education Secretary Sonny Angara.Atol sa deklarasyon sa 30-adlaw nga bakasyon, mga magtutudlo di obligado nga mosalmot sa bisan unsang kalihukan nga dunay kalambigitan sa Performance Management Evaluation System (PMES).Ilang kompletuhon ug isumite ang ilang electronic Individual Performance Commitment and Review Form (eIPCRF) sa katapusan na sa unang bulan sa SY 2025-2026.Mga titser nga nag-aplay og promosyon mosumite sa gikinahanglan nga performance evaluations una ang katapusang adlaw sa klase.Samtang kadtong nisalmot sa professional development nga kalihukan o summer training boluntaryo na lang, kay ang maong mga aktibidad mahimong itakda gawas sa gideklara nga panahon sa bakasyon.Mga titser nga nalambigit niining mga aktibidad hatagan og Vacation Service Credits (VSC) \"on top of the 30-day limit.\"Apan mga school heads wa malakip sa vacation benefits kay sila ang responsable sa pagdumala sa tulunghaan atol sa pahulay. Apan hatagan sila og \"vacation and sick leave credits\" atol sa maong panahon.Gitugtan ang mga titser nga mobisita sa tulunghaan o mosalmot sa mga kalihukan sama sa Mayo 2025 nga eleksiyon ug sports events, atol sa ilang 30-day vacation. (SunStar Philippines/Uban sa PR) "
    },
    {
        "id": 10,
        "url": "https://www.sunstar.com.ph/superbalita-davao/no-backpack-policy-angayng-susihon-og-balik-apan-seguridad-di-ibalewala",
        "title": "'No Backpack' policy angay'ng susihon og balik apan seguridad di ibalewala",
        "author": "Rojean Grace G. Patumbon",
        "date": "Apr 09, 2025",
        "body": "GIKANAYON sa City Tourism Operations Office (CTOO) nga panahon na nga susihon og balik ang \"No Backpack\" policy apan kinahanglan sab nga di makompromiso ang kaluwasan ug seguridad sa Davao City.Si Jennifer Romero, officer-in-charge sa CTOO, nagkanayon sa dihang nahinabi sa mga tigbalita Miyerkules sa buntag, Abril 9, 2025, nga dunay panginahanglan nga susihon og balik ang polisiya, ilabi na sa nagpakabanang mga inahan.Apan angay nga masayran nga ang siyudad nagpromotar sab sa seguridad ug importante sab nga di kini ibalewala.\"Kato nga incident, it also opened ba kay daghan na pud diay siya mga concerns nga nagkahitabo pero being Dabawenyo, disiplinado man gyud, they will follow rules,\" saysay niya.Dugang pa ni Romero nga ang gipadayag nga \"concern\" sa inahan nga si Hanna Cano nagbukas sa oportunidad nga hisgutan ug susihon og balik ang polisiya.Sumala niya nga dunay pipila ka mga sumbanan nga dugay nang giimplementar ug kinahanglan nga ikonsidera.Kahinumdoman, ang hisgutanan sa pag-amenda sa polisiya nakakuha og pagtagad human ang viral sa social media post ni Cano, inahan sa 4-anyos nga bata, kon diin iyang gi-esplikar nga siya nagdala og backpack nga dunay sulod nga mga panginahanglan sa bata apan gidid-an sa pagsulod sa Rio Carnival sa Davao City Coastal Road.Esplikar ni Romero nga tanang mga kalihukan ug tourism spots nga gipromotar sa CTOO, kanunay nilang gipahimangnoan ang mga turista sa mga ordinansa sa dakbayan.Samtang si Police Captain Hazel Caballero-Tuazon, tigpamaba sa Davao City Police Office (DCPO), nagbutyag nga sa samang adlaw nga ang ilang buhatan wala pa makadawat og bisan unsang instruksiyon gikan sa Local Government Unit (LGU) bahin sa giamendahan nga polisiya.Iyang gihisgutan nga kung duna may pagpahaum ang gihimo, ang ilang buhatan mag-implementar niini, uban sa lain pang mga security clusters.\"Daghan man gyud tawo so kailangan nato unsay ipa-implement sa local government unit sundon pud na nato, lisud pud og tanan atong i-allow gumikan kay naay isulod atong mga bisita so kailangan kung unsay balaod sundon lang pud nato,\" butyag niya.Gisulti sab ni Angel Sumagaysay, pangulo sa Public Safety and Security Office (PSSO), sa dihang nahinabi sa mga tigbalita, Martes, Abril 8, 2025, nga human sa ilang tigum, si Konsehal Luna Acosta nagtigum og mga suhestiyon gikan sa safety and security sector alang sa pag-amendar sa polisisya.Ang \"No Backpack Policy\" unang gipatuman atol sa dakong mga kalihukan sa siyudad human sa pagpamomba sa Roxas Night sa Septyembre 2, 2016, nga nikalas og 15 ug niangol sa lain pang 69. Ang polisiya wala madugay mas gipalapdan pa sa tanang mga lugar sa pag-ampo human sa pagpamomba sa Enero 27, 2019 sa Our Lady of Mount Carmel Cathedral sa Jolo, Sulu.Niadtong 2019, kanhi Mayor Sara Duterte, karon Vice President, nagpalapad pa sa polisiya nga naglakip na sa tanang mga lugar nga pag-ampo.Gisundan kini ni Duterte pinaagi sa Executive Order No. 41 niadtong 2020, nga nagdasig sa Dabawenyos nga sagupon ang \"Culture of Security.\"Kini nga mando nagdili sa backpacks, dagkong bag, ug non-transparent nga sudlanan sa tubig atol sa mga parada, konsiyerto, religious ceremonies, ug uban pang panagtapok sa mga tawo. (Rojean Grace G. Patumbon) "
    },
    {
        "id": 11,
        "url": "https://www.sunstar.com.ph/superbalita-davao/butchoy-taojo-gitubag-na-ang-isyu-bahin-buhis-sa-minahan",
        "title": "Butchoy Taojo gitubag na ang isyu bahin buhis sa minahan",
        "author": "Press Release",
        "date": "Apr 09, 2025",
        "body": "GIPASABOT ni Noe â€œButchoyâ€ Taojo ang mga isyu nga giluwat batok kaniya kabahin sa wala pagbayad og buhis sa iyang kompaniya nga Hexat Mining nga nahimutang sa Pantukan.Niadtong Abril 3, 2025, nagpahigayon og press conference ang lokal nga panggamhanan sa Pantukan, diin gipasanginlan ang minahan nga gipanag-iyahan ni Taojo nga wala mituman sa ilang obligasyon sa buhis ug business permit sulod sa taas nga panahon.Sumala ni Atty. Maribel Basadre-Cab, municipal administrator, niingon matud pa si Taojo nga â€œokay lang maka-operate bisan walay permit.â€Apan sa proclamation rally sa Team Biyaheng Kalinaw sa Mawab niadtong Abril 5, gipaklaro ni Taojo ang tibuok panghitabo.â€œNagbayad ko, nag-apply ko og renewal, pero wala giaksyunan.â€Matud pa niya, tungod kay wala pa maaprobahan ang aplikasyon, awtomatiko nga na-extend ang bisa sa permit ug dili kini angay ikahadlok sa ubang gagmayâ€™ng negusyante.â€œGisultian nako ang mga negusyante nga padayon lang. Basta nag-comply mo, nag-apply mo, ayaw mo kahadlok,â€ pasabot pa ni Taojo.Giangkon sab niya nga iyang gisulti nga â€œbisan ako, magpadayon ko bisa'g wala pa na-release ang permitâ€ aron lang dasigon ang mga negusyante nga nag-atubang sa parehas nga sitwasiyon. Apan karon, gipalabay kini nga mora'g pagpasigarbo, bisan ang tinud-anay nga tumong mao ang pagpakalma ug pagtabang.â€œAng tinuod, October pa gipirmahan ang among permit. Gikan January hangtud October, undang mi og operasyon? Naay kapin 3,000 ka trabahante. Unsaon na lang na sila? Magwelga sa munisipyo?â€Gidugang ni Taojo nga kaniadto, wala kini nahimong isyu, apan sukad nga midagan siya sa Kongreso, sunod-sunod ang mga isyung gipanglabay batok kaniya.â€œKarong panahona, bisan walay basehan, gipanglabay ko og hugaw. Ganihang buntag, sakit kaayo akong dughan. Kay pagtan-aw nako sa akong cellphone, wala na gyuy kasuko. Gitunglo na lang ko.â€Gipadayag ni Taojo sa katawhan sa Mawab nga bisan pa sa personal nga kasakit, padayon siya sa paningkamot nga maabot ang ilang tinguha nga panaghiusa ug kalinaw sa Distrito 2.â€œSa katapusan, wala koy gipangdaut, wala koy gibasol. Ang among tinuod nga tumong: serbisyo, dili politika. Kung makadaug man gani ang Biyaheng Kalinaw, para ni sa katawhan, dili para sa among kaugalingon.â€ (PR) "
    },
    {
        "id": 12,
        "url": "https://www.sunstar.com.ph/superbalita-davao/political-coordinator-gipatay",
        "title": "Political coordinator gipatay",
        "author": "Edgar E. Fuerzas",
        "date": "Apr 09, 2025",
        "body": "GENERAL SANTOS CITY -- Hustisya ang singgit sa pamilya sa gipatay nga municipal political coordinator alas 9:15 sa buntag, Martes, Abril 8, 2025, sa Pandag, probinsiya sa Maguindanao del Sur.Giila ang biktima nga si Modesto Delfinado Tamayo, 57-anyos, minyo, ug nagpuyo sa Barangay Romualdez, President Quirino, Sultan Kudarat.Gibutyag ni Sultan Kudarat Police Provincial Office (SKPPO) director, Police Colonel Bernard Lao, nga nakaplagan ang patay nga lawas sa biktima nga dunay mga samad pinusilan sa Sitio Bagyang, Barangay Malangit, Pandag, Maguindanao del Sur.Kahinumdoman nga gidagit sa mga armadong lalaki si Tamayo ug pugsanon nga gisakay sa kolor puti nga Toyota D4D van.Ang biktima maoy Municipal Head Coordinator sa Partido Federal ng Pilipinas sa President Quirino, Sultan Kudarat Province kinsa ubos sa grupo ni President Quirino Vice-Mayoralty candidate Marlon Villa.Gipalawman pa sa kapulisan sa President Quirino Municipal Police Station ug Pandag ang imbestigasyon sa pagpatay sa biktima. (Edgar E. Fuerzas) "
    },
    {
        "id": 13,
        "url": "https://www.sunstar.com.ph/superbalita-davao/presyo-sa-karne-saka-kanaug",
        "title": "Presyo sa karne saka-kanaug",
        "author": "SunStar Davao",
        "date": "Apr 08, 2025",
        "body": "MGA presyo sa palaliton sa Agdao Market, Davao City, ilabi na gyud karne sa baboy ug itlog padayon nga pagsaka-kanaug, agad sa suplay ug ekonomikanhong kondisyon.Sumala sa mga negosyante sa Agdao, ang presyo sa karneng baboy nisaka tungod sa limitado nga suplay gikan sa tinubdan ug slaughterhouses.Si Diane, tindera og karne sulod na sa pito ka tuig, nagkanayon nga duna na karon kalahian ang presyo sa karne itandi sa niaging mga tuig.\"Sa wala pa ang pandemic, ang karneng baboy naa lang P180 matag kilo, apan karon niabot na kini og P340-P380. Ang tiyan sa baboy naa na sa P400 matag kilo, samtang ang perna ug pork chop naa sa P350 matag kilo,\" matud ni Diane. Niadtong Disyembre, presyo naa pa sa P320, apan karong tuiga nisaka na kini ngadto sa P350.Sugod Miyerkules sa badlis, ang panginahanglan sa karneng baboy niubos, ilabi na nga nagsingabot ang Semana Santa. Ang presyo niini posibleng mosaka kay kasagaran sa mga tawo mohunong og palit og karne tungod sa kwaresma.Samtang ang presyo sa pork belly sa Bankerohan Public Market nagpabiling lig-on sugod sa P350 matag kilo sukad Lunes, Abril 7, 2025, gisundan sa serye sa gagmay nga lihok sa presyo ning semanahana.Subay sa pinakaulahing monitoring sa Department of Agriculture-Davao Region (DA-Davao), kini nagtimailhan og pag-ubos og P20 matag kilo itandi sa presyo sa niaging semana, nga naa sa P370. Duna sab kini P10 nga pagkubos gikan sa P380 matag kilo nga natala niadtong Marso 24, 2024.Sa pakighinabi sa dugay nang naninda kinsa wala magpaila, iyang gi-esplikar nga duna silay pagtaas sa presyo aron nga mokita og dyutay apan pabilin silang nisunod sa standard local price sa DA.\"Kasagaran naa sa P340 ang baligya, apan karon naa sa P350. Gamay lang taas,â€ matud niya.Samtang laing namaligya, nihanyag sa presyo sa pork belly nga mas taas og dyutay sa P380 matag kilo, tumong niini aron nga makarekober sa alkanse ug mokita lang og dyutay.Apan ang gikabalaka sa mga manindahay mao ang hinay nga palit. \"Hinay ang palit ilabi na sa matag Lunes ug Martes,\" butyag sa dugay nang namaligya og karne. \"Bisan gani og di molihok ang presyo, mga tawo di gyud mopalit og daghan sa sugod sa semana. Mga Biyernes ug Dominggo mao ang mga adlaw nga halin kaayo.\"Samtang ang presyo sa karnet nagpadayon sa pagsaka, presyo sab sa mga itlog nitaas sab og P7-P10 agad sa gidak-on. Ang suplay sa mga itlog gikan sa Davao Farm Corporation.Ang pagtaas sa presyo sa itlog bag-ohay lang tungod sa pagtaas sab sa panginahagnlan, ilabi na sa pagsugod sa klase. Niabot ang presyo sa P7 hangtud P10 matag usa, samtang ang trey sa itlog nibalor og P255 hangtud P285.Taliwala sa pag-usab sa presyo, mga negusyante sa Agdao Public Market padayon sa ilang pagpamaligya samtang mga konsumante nangita og mas barato nga opsiyon alang sa ilang matag adlay nga panginahanglan. (Aliah Trica C. Marciano, Charish Jane B. Gellor, HCDC Interns ug Cine Grace Languay, DOrSU Intern) "
    },
    {
        "id": 14,
        "url": "https://www.sunstar.com.ph/superbalita-davao/way-pnp-official-nigamit-og-droga",
        "title": "Wa'y PNP official nigamit og droga",
        "author": "David Ezra M. Francisquete",
        "date": "Apr 08, 2025",
        "body": "GITIN-AW sa Police Regional Office-Davao Region (PRO-Davao) nga way bisan usa sa ilang \"high-ranking\" nga mga opisyal ang nagpositibo sa illegal nga druga, sukwahi sa mga taho nga kanhi gipaambit sa usa ka vlogger, nga wala magdugay nakakuha og pagsaway sa social media, ilabi na Facebook.Ang insidente gisundan og taho sayo niining semanaha sa usa ka usa ka istasyon sa radyo nga nakabase sa Davao City nga nagpakita og imahe ni PRO-Davao spokesperson Police Major Catherine Dela Rey. Apan ang hulagway way mahisubay sa tibuok sulod sa artikulo.Niadtong Abril 7, 2025, si PRO-Davao Regional Director Police Brigadier General Leon Victor Rosete nagkompirma nga si Dela Rey wa nalambigit sa bisan unsang ilegal nga aktibidad. Iyang giklaro nga usa ka lalaking pulis nga gikan sa New Bataan, Davao de Oro, mao ang nagpositibo sa methamphetamine, usa ka \"dangerous drug,\" atol sa random drug test nga gihimo isip kabahin sa internal cleansing program sa Philippine National Police.â€œThe office values transparency, which is why we are reporting the result of this drug test. The officer who tested positive will undergo the proper process and will be dealt with fairly by the authorized disciplinary board,â€ matud sa pahayag ni Rosete.â€œThis claim is completely false and misleading. PMAJ Dela Rey did not test positive and continues to serve as the official spokesperson of PRO-Davao in good standing. The spread of this fake information is being taken seriously and may lead to legal action,â€ subay sa pahayag. (David Ezra Francisquete)"
    },
    {
        "id": 15,
        "url": "https://www.sunstar.com.ph/superbalita-davao/senimanang-protesta-ipahigayon",
        "title": "Senimanang protesta ipahigayon",
        "author": "SunStar Davao",
        "date": "Apr 08, 2025",
        "body": "NAGBAHAD ang mga suporter nga Dabawenyos ni kanhi Presidente Rodrigo Roa Duterte (FPRRD) nga padayon silang molusad og senimanang protesta isip suporta sa kanhi presidente, human sa opisyal nga paglusad sa Green Rise Action Movement sa Rizal Park, San Pedro Street, Davao City, Dominggo, Abril 6, 2025.Nanguna sa paglusad, serye sa mga kalihukan, naglakip sa selebrasyon sa Araw ng Davao ug Rody @ 80: Filipino Global Solidarity Rally, niabag sa pagmugna sa buylo alang sa kalihukan. Nisaad sa padayong suporta ug kahiusahan, ang grupo nagplano nga molusad og matag Dominggo nga panagtigum aron ipakita ang padayong panaghiusa alang kang FPRRD.Mga rali, gipasiugdahan sa Green Rise Movement ug sa LGBT Davao City Coalition (LGBT DCC), nagsugod 5:45 sa hapon ug natapos sa 7:30 sa gabii. Dunay gibana-bana nga mitambong nga moabot og 1,000 â€” 600 gikan sa Green Rise Action rally ug 400 gikan sa LGBT DCC rally. Ang duha ka kalihukan pulos nagmalinawon ug walay mga nahitabong dautang insidente, sumala sa mga awtoridad.Mga mitambong naglakip kang Davao City Mayor Sebastian \"Baste\" Duterte, Deputy Mayor Randy Usman, kandidato sa pagka-senador Dr. Richard Mata, Sagip Partylist Representative Dante Marcoleta, Atty. Jimmy Bondoc, kanhi Mindanao Development Authority (MinDA) Chairman Sunga Acosta, Atty. Israelito Torreon, ug kanhi Budget secretary lawyer Wendel Avisado.Atol sa rali, naghisgut si Atty. Avisado bahin sa tumong sa kalihukan nga magtigum matag Dominggo aron suportahan si FPRRD ug magpataas sa kaamgohan bahin sa ilang nakita nga mga inhustisya batok kaniya.â€œThis is also our way of telling the government how sad and angry we are over the ongoing injustice being done to our former president,â€ matud ni Avisado.Giawhag sab ni Mayor Duterte ang katawhan nga magpabilin nga lig-on ug resilyente taliwala sa mga hagit nga legal sa kanhi presidente.â€œKitang mga Dabawenyo, dapat magpabilin tang lig-on. Dili ta papildi sa ilaha. Diri nato makit-an atong kalig-on. Dawaton nato nga gikuha siya, iyaha man na. Pero kita, magpabilin gayud kitang lig-on,â€ awhag sa mayor.   (Jhayrene Hermoso DOrSU Intern)"
    },
    {
        "id": 16,
        "url": "https://www.sunstar.com.ph/superbalita-davao/20-anyos-sikop-sa-buy-bust",
        "title": "20-anyos sikop sa buy-bust",
        "author": "Edgar E. Fuerzas",
        "date": "Apr 08, 2025",
        "body": "MAG-ATUBANG og kasong kalapasan sa Republic Act 9165 o Comprehensive Dangerous Drug Act of 2002 ang ulitawo nga nagpangedaron pa lang og 20-anyos human madakpi sa mga pulis sa buy-bust alas 9:15 sa gabii, Lunes, Abril 7, 2025, sa General Santos City.Giila ang suspek nga si alyas Akmad, estudyante, ug nagpuyo sa Purok 3 Batutitik, Barangay Batomelong, General Santos City.Matud ni General Santos City Police Office (GSCPO) Director, Police Colonel Nicomedes Olaivar Jr. nga nagpahigayon og buy-bust ang kapulisan sa Aradaza Street, Barangay Lagao sa dakbayan.Atol nga gitunol ni alyas Akmad ang shabu ngadto sa PNP undercover agent, dali siyang gidakop.Narekober sa suspek ang pakite sa shabu, drug paraphernalia, buy-bust money ug mga personal nga kagamitan.Nasayran nga dugay na nga gipanid-an sa mga pulis ang suspek nga nagpayuhot sa gidiling druga.Balhog na si alyas Akmad sa prisohan sa kapulisan samtang maghuwat sa kasong ipasaka kaniya ngadto sa korte. (Edgar E. Fuerzas) "
    },
    {
        "id": 17,
        "url": "https://www.sunstar.com.ph/superbalita-davao/bloodletting-drive-ni-manong-pulong-nilampos-159-bags-sa-dugo-nahipos",
        "title": "Bloodletting drive ni Manong Pulong nilampos; 159 bags sa dugo nahipos",
        "author": "Press Release",
        "date": "Feb 20, 2025",
        "body": "TALIWALA sa mga hagit nga resulta sa hugaw nga pamulitika, ang gihunahuna gihapon sa inyong Manong Pulong mao ang pagpangalagad sa atong isig-ka-tawo nga Dabawenyo.Bag-ohay lang, ang atong 1st Congressional District Office sa Davao mipanguna sa usa ka dakong bloodletting drive. Kauban ni Manong Pulong, ang mga barangay health workers (BHWs) sa siyudad, ug ang Southern Philippines Medical Center (SPMC) sa maong proyekto.Kung aduna kamoy paryente o higala nga nadala sa emergency room ug nanginahanglan dayon og dugo, nasayod kamo kung unsa ka-importante ang adunay nakapundo nga dugo alang sa ingon niini nga mga emerhensiya..Busa, dako ang pasalamat ni Manong Pulong sa tanang nag-donate sa dugo atol sa bloodletting activity nga gipahigayon sa Davao City Recreation Center niadtong Pebrero 6.Nakakolekta ang SPMC og 159 ka bag sa dugo gikan sa kapin sa 500 ka tawo nga mipartisipar sa bloodletting drive.Ang anak ni Manong Pulong nga si Rigo mitabang aron mahimong malampuson ang maong aktibidad.Ang bloodletting activity gitumong alang sa atong mga kabus nga pasyente nga lisod makakuha og dugo sa dihang gikinahanglan, tungod kay nagkinahanglan pa kini og bayad. Nasayod kita nga bisan ang dugo dunay kantidad kung ang usa ka pasyente ma-ospital ug manginahanglan og blood transfusion.Sumala sa presidente sa BHWs sa Barangay Catalunan Grande nga si Carlita Bontog, ang pagpundo og dugo nagseguro nga dali makaresponde ang mga ospital sa trauma cases. Sa ingon, mas dako ang kahigayunan nga maluwas ang mga pasyenteng nanginahanglan og emergency treatment.Matud usab ni SPMC blood donor recruitment officer Janson Cajegas, ang dugo adunay kinabuhi nga 35 ka adlaw lang, busa kinahanglan ang regular nga donasyon aron maseguro nga dunay igo nga suplay sa mga blood bank.Tungod niini, plano ni Manong Pulong nga ipadayon ang bloodletting drive aron matabangan ang atong mga kabus nga kaigsuonan, labi na sa Davao.Sa wala pa ang bloodletting drive, ang inyong Manong Pulong nag-organisar usab og medical mission uban sa Derm Edge ug Manic Nightnings Events Production.Kapin sa 700 ka Dabawenyo ang nakapahimulos sa medical mission nga gipahigayon sa Barangay 76-A Bucana. Libre ang konsultasyon sa doktor, resita sa tambal, eye exam, ug pagpanghatag og reading glasses.Daghan usab ang nakapahimulos sa minor surgeries ug tambal alang sa ilang mga problema sa panit.Si Rigo ug ang iyang kapikas nga si Yssa mitabang sa pag-organisar sa maong medical mission. Isip mga tinugyanan ni Manong Pulong, sila ang nanguna sa pagpanghatag og food packs ug meryenda sa mga nakilahok sa medical mission.Adunay libre nga ice cream ug doughnuts aron dili magutman ang mga Dabawenyong mipila sa maong adlaw.Daghang salamat sa atong mga barangay health workers, mga doktor, nars, dentista, ug uban pang medical personnel, sa tanang volunteers, ug sa tanang nag-organisar ug misuporta aron mahimong malampuson ang atong bloodletting drive ug medical mission.Magpabilin kamo nga masaligan nga sa serbisyong Tatak Duterte, ang tinuod ug matinud-anong pagpangalagad ang kanunay nga atong unahon, bisan pa sa mga babag ug mga nagtinguha nga mopugong sa atong padayon nga pagsilbi sa katawhan. (PR) "
    },
    {
        "id": 18,
        "url": "https://www.sunstar.com.ph/superbalita-cebu/talk-to-papa-joe-di-madawat-2",
        "title": "Talk to Papa Joe: Di madawat",
        "author": "Papa Joe",
        "date": "Jun 25, 2024",
        "body": "Dear Papa Joe,Ako si Sydney, 30 years old, bag-ong minyo. Ang akong suliran karon mao ang akong mga ginikanan. Niabot na lang ang adlaw sa akong kasal wa gyud sila nagpakita namo kay di nila madawat ang akong asawa nga pinaangkan. Usa diay ko ka seaman ug naghuwat na lang ko nga mosampad pagbalik sa barko.Grabe ang gipanulti ni Mama sa akong asawa nga hapit di gyud madayon ang among kasal tungod sa insulto. Apil na ko sa ilang giboyboy nga sila naningkamot nga makagasto nako unya karon laing tawo makataÂ­gamÂ­tam sa ilang pag-antos. Wa man sad ko nagkuwang nila kay ako man gani silang gipabalayan ug gipalitan og sakyanan. Unya kami nag-abang lang ug motor ra gani para wala silay masulti. Ako na mismo nga asawa nisabot nako nga unahon sa nako sila. Pero hangtod karon di sila moatubang nako ug itugon pa nila sa akong mga igsuon nga ready na sila mohawa kon bawion na nako ang balay. Unsa may angay nakong buhaton?SYDNEY Sydney,Ginikanan man na mao nga respitaran nato bisan nasayud ta nga di sila sakto. Pero di sad ka magpakahilum lang, pasabta sila aron makapasabot ka sa imong kaugalingon kon may pagmahal ba sila nimo o gihimo lang kang puhonan nga mahaw-as sila sa ilang kalisud. Naa baya sad kay kaugalingon nga kalipay. Ang tan-aw nako nila mao nga nasuya o igi nang ilaha nga di sila gusto nga mabahinan ang laing tawo sa ilang pagpaningkamot para nimo.Kon di sila mosabot, murag lahi na sad na. Pabugnawa lang basin pa makasabot ra sila puhon. Wa nila huna-hunaa nga, what if imong igsuon nga babaye mapaangkan unya ing-anaon sa pagtratar sa laing tawo. Makiangayon ba? Time heals.PAPA JOE"
    },
    {
        "id": 19,
        "url": "https://www.sunstar.com.ph/superbalita-davao/muph-2024-top-3-winners-sa-national-costume-gipili",
        "title": "MUPH 2024: Top 3 winners sa national costume gipili",
        "author": "Rhona Goc-ong-Villariasa",
        "date": "Apr 29, 2024",
        "body": "SAMA sa gisaad, usa ka bongga nga presentasyon sa National Costume sa Miss Universe Philippines 2024 ang nasaksihan sa tanang misaksi niini.Ang pabonggahay sa ilang costumes sa mga kandidata gihimo, Abril 28 sa Sultan Kudarat Gymnasium and Cultural Center.Ang 53 ka kandidata mi-showcases sa ilang interpretasyon sa tema nga: Philippine Flora and Fauna.Gikan sa kapin 50 ka mga dalaga, nanguna ang mga costumes nga girampa nila Janet Hammond sa Southern California, Alexie Mae Brooks sa Iloilo City, ug Tamara Ocier sa Tacloban diin silang tulo ang Top 3.Luyo niini, mipauli sab sila og PHP100,000 cash prize.Ang suot ni Janet Hammond, nga representante sa Filipino community sa Southern California gama sa fashion designer Ehrran Montoya.Ang suot niya inspired suma pa sa Tubbataha Reef.Ang Tubbataha usa ka protected area sa Pinas nga anaa sa kadagatan sa Sulu Sea. Kini marine and bird sanctuary consists of two huge atolls and the smaller Jessie Beazley Reef covering a total area of 97,030 hectares.\"Adorned with textures, intricate fabric manipulations, embellished with crystals and beadworks depicting marine species. This masterpiece showcases the mesmerizing beauty and biodiversity of underwater Philippine 'Flora and Fauna,\" ni Ehrran sa Instagram.Samtang si Alexie Brooks from Ilo-ilo proud nga girampa ang creation ni Tata Blas-Pinuela.Kini inspired sa \"Ugto-ugto,\" nga Ilonggo term sa orb-weaver spider.\"The posterior part is simply elegant and highlights the wearerâ€™s voluptuousness. The bedazzled appendages affixed to the back represent balance and personal growth and a delicate-colored cephalothorax headpiece adorned with voluminous eyes finish the look. Attach to the ensemble are stylized webs intricately decked with pearl-like embellishments. Vital to the spiderâ€™s symbolism is ingenuity. Itâ€™s gentle yet complex web reminds us how to be creative and persistent artisans, urging us to weave our dreams with meaning and precision,\" sa post ni AlexieWa sab pauwahi si Tamara Ocier sa Tacloban nga gibalandra ang creation ni Charlotte Rodriguez.Kini inspired sa sun goddess ug Tacloban Monitor Lizard o Halo.\"Miss Universe Philippines Tacloban, Tamara Ocier, embodies the goddess of the sun. Iridescent and golden, ever changing and evolving. Her statuesque figure is embraced by The Tacloban Monitor Lizard, known to the locals as \"ğ—›ğ—®ğ—¹ğ—¼\". An ancient symbol of fearlessness and transformation located in the isolated regions of Tacloban and Region 8 . The goddess ushers humanity back into their true place as sanctuary makers. In the face of difficulties like destruction and climate change, the monitor lizard \"ğ—›ğ—®ğ—¹ğ—¼\" ğ¬ğğ«ğ¯ğğ¬ ğšğ¬ ğš ğ«ğğ¦ğ¢ğ§ğğğ« ğ¨ğŸ ğ­ğ¡ğ ğ¬ğ¢ğ ğ§ğ¢ğŸğ¢ğœğšğ§ğœğ ğ¨ğŸ ğ«ğğ¬ğ¢ğ¥ğ¢ğğ§ğœğ ğšğ§ğ ğšğğšğ©ğ­ğšğ­ğ¢ğ¨ğ§ ğŸğ¨ğ« ğ›ğ¨ğ­ğ¡ ğ°ğ¢ğ¥ğğ¥ğ¢ğŸğ ğšğ§ğ ğ¡ğ®ğ¦ğšğ§ ğœğ¨ğ¦ğ¦ğ®ğ§ğ¢ğ­ğ¢ğğ¬. ğ‹ğ¢ğ¤ğ ğ­ğ¡ğ ğ“ğšğœğ¥ğ¨ğ›ğšğ§ğ¨ğ§ğ¬, ğ­ğ¡ğ ğ¦ğ¨ğ§ğ¢ğ­ğ¨ğ« ğ¥ğ¢ğ³ğšğ«ğ'ğ¬ ğšğ›ğ¢ğ¥ğ¢ğ­ğ² ğ­ğ¨ ğ­ğ¡ğ«ğ¢ğ¯ğ ğ¢ğ§ ğš ğ¯ğšğ«ğ¢ğğ­ğ² ğ¨ğŸ ğ¡ğšğ›ğ¢ğ­ğšğ­ğ¬ ğğğ¬ğ©ğ¢ğ­ğ ğğ§ğ¯ğ¢ğ«ğ¨ğ§ğ¦ğğ§ğ­ğšğ¥ ğœğ¡ğšğ§ğ ğğ¬ ğ¬ğ²ğ¦ğ›ğ¨ğ¥ğ¢ğ³ğğ¬ ğ«ğğ¬ğ¢ğ¥ğ¢ğğ§ğœğ ğšğ§ğ ğšğğšğ©ğ­ğšğ›ğ¢ğ¥ğ¢ğ­ğ²,\" sa paghulagway sa Miss Universe Philippines Tacloban Facebook page."
    },
    {
        "id": 20,
        "url": "https://www.sunstar.com.ph/superbalita-davao/pampatul-id-sa-buhok-makadaut-sa-kidney",
        "title": "Pampatul-id sa buhok, makadaut sa kidney?",
        "author": "Fritz Espedilla, MD",
        "date": "Apr 19, 2024",
        "body": "DEAR Dr. Fritz,Mangutana lang unta ko kung tinood ba ang akong nadunggan nga ang pangpastraight sa buhok maoy hinungdan sa pagpalya sa renyon (kidney).Naguol man gud ko kay sige baya ko ug pang pa straight sa akong buhok.Daghang salamat sa imong pagtubag. More power.Ava Mara***Dear Ava Mara,Ang pag gamit og mga produkto nga pang pa straight sa buhok nga adunay glyoxylic acid nahilambigit sa risgo sa pagpalya sa renyon tungod sa pagtipun og sa calcium oxalate crystals sa renyon.Ang obserbasyon nahimo sa team sa mga nagtuon didto sa Pransya nga ni testing niining gisuspetsahan nga produkto sa mga kahayupan.Ang maong produkto gi suspetsahan nga maoy hinungdan sa pipila ka episodes sa kadaot sa renyon sa mga batan on nga mga kababainhan.  Ngani sa pagtuon sa mga ilaga, nasuta nga ni ugmad kini sila ug grabe nga pagpalya sa renyon human sa 24 ka oras sa pagpahid sa cream sa pang pa tul id sa buhok. Ang mga sampol nagpakita ug presensya sa calcium oxalate crystals diha sa renyon.Tungod sa potensyal nga makadaot kini sa renyon pinaagi sa pagpahid, ang mga produkto nga aduna niining glyoxylic acid kinahanglan nga likayan ug kuhaon sa mercado. Mao kini ang suhestyon sa mga mga nagtuon nga ilang gipamantala sa  The New England Journal of Medicine.Ang Glyoxylic acid bag o hay lamang nga gipa ila ila diha sa mga piho nga produkto sa pang pa gwapa, susama sa shampoo, styling lotion, ug mga produkto sa pang patul id sa buhok, nga kasagaran, isip hulip sa formaldehyde, nga maka iritar ug posible nga mao usab ang hinungdan sa kanser.Ang Glyoxylic acid gi dayig kini sa iyang kalidad nga makapa hamloy usab sa buho.Apan, gina sugyot nga likayan gayud kini nga mo dikit sa bagol bagol.Ang mga kaso sa komplikasyon sa renyon mamahimo nga dili dayon masuta ug maghilom hilom lang kini.Ang mga sinyales nga angay nga kabalak an mao ang pagka iritar sa bagol bagol nga gi ubanan sa pagsuka suka human sa pag bisita sa parlor.Mao nga bantay bantay gyud. Good luck!Dr. Fritz(Si Dr. Fritz Legarde Espedilla usa ka aesthetic dermatologist/surgeon ug clinical sexologist. Aduna usab siyay kahibalo ug training sa hypnotherapy ug sa Medical Acupuncture. Usa siya ka program host sa digital page sa SuperBalita ug autor sa iyang libro nga â€œHealthy is Sexy Secrets ni Dr. Fritzâ€ nga gibase sa iyang sobra na sa dekada nga kasinatian sa radio. Ana -a usab kini siyay podcast ilawom sa 99.1 FM Kidapawan YouTube Channel â€“ nga adunay tulo ka shows â€“Bedroom Talks with Dr. Fritz, Health Secrets of Dr. Fritz and Beauty Secrets of Dr. Fritz. Alang sa inyong mga sulat-suliran, mamahimo kini ninyong ipadala sa Dear Dr. Fritz, c/o Sunstar-Davao Publishing Inc., Door 11, Ebro-Pelayo Building 1, Juan Luna St., Barangay 29-C, Davao City, o i-e-mail kini sa dokatlaw@gmail.com. Ang dili magpamantala dili matubag!) "
    },
    {
        "id": 21,
        "url": "https://www.sunstar.com.ph/superbalita-davao/kalingawan/luag-na-si-misis-uwahing-guwa",
        "title": "Luag na si misis (Uwahing guwa)",
        "author": "Dr. Fritz Espedilla, MD",
        "date": "Apr 17, 2024",
        "body": "(Pasiuna: Kini ang atong apas sumpay sa suliran nga gipadangat kanato ni JR of GS mahitungod sa iyang reklamo sa ka lu ag na ni misis.)DEAR JR of GS,Ug karon sa atong pagpadayon, ani a pa ang mga angay nimo nga buhaton alang sa  paghimo sa Kegelâ€™s exercise.2.) Pa-hugti ang imong kaunuran ug pug-ngi kini sa pag-ihap ug lima, ug palu-agi. Balika kini sulod sa napulo ka beses.Puga-a ang maong kaunoran napulo ka beses nga pas-pas. Balika kini ug katulo ka beses.  Pa-hugti ug palu-agi ang kaunoran nga PC diha sa taas ug mubo nga interval sa ihap nga napulo. Balika kini ug katulo ka beses.Puga-a ang maong kaunoran ug pug-ngi kini hangtud sa makaya nimo. Sulayi ug ihap ug 120 ka segundo nga di nimo kini mapalu-agan. (Relaks, duha lamang kana ka minuto!)3.) Balik-balika ug pag-puga ug pag-pa-lu-ag sa maong kaunoran. Pag-sugod sa set nga 30 ug hinay-hinay nga pa-tas-i kini sobra sa 100.Puga-a ug maayo ang maong kaunoran - kanang hangtud sa imong makaya.Pug-ngi kini sulod sa 20 ka segundo, unya pahulay sulod sa 30 ka segundo. Balika kini sulod  sa lima ka beses.4.) Pagsugod ug pag-puga ug pag-palu-ag sa maong kaunoran sulod sa duha ka minuto kada adlaw ug hinay-hinayi nga  mapa-usbaw kini nimo hangtud sa 20 ka minuto maskin ka-tulo lamang sa usa ka adlaw. Kung kini imong paga-buhaton kanunay, mamahimo nimong mabuhat nga sayon ang 200 ka beses niani sa kada adlaw.Ang akong lain nga sugyot mao nga sa panahon sa pakig-hilawas, isang-at sa babaye ang iyang mga pa-a sa abaga ni mister ug i-krus kini didto sa likod sa li-og ni mister - nianing pama-agi-ha, makipi ni misis ang  iyang bilahan ug mamahimong  hugot ang paminaw ni mister sa panahon sa pakighilawas.Apan, kung di gayud mamahimo ug matabang sa mga naunang sugyot, ang buhaton na gayud mao ang operasyon aron mohugot ug balik.Apan, ang problema lamang niini kay bawal ang sex sulod sa duha ka bulan. Kay kung sayo ang pagpakighilawas, tingali ug matangtang ang mga tahi. Bawal usab ang pag utong utong kay mangabugto unya usab ang mga tahi. Sayang kaayo ang gibayad. Dili baya kini barato.  Good luck!Dr. Fritz***(Si Dr. Fritz Legarde Espedilla usa ka aesthetic dermatologist/surgeon ug clinical sexologist. Aduna usab siyay kahibalo ug training sa hypnotherapy ug sa Medical Acupuncture. Usa siya ka program host sa digital page sa SuperBalita ug autor sa iyang libro nga â€œHealthy is Sexy Secrets ni Dr. Fritzâ€ nga gibase sa iyang sobra na sa dekada nga kasinatian sa radio. Ana -a usab kini siyay podcast ilawom sa 99.1 FM Kidapawan YouTube Channel â€“ nga adunay tulo ka shows â€“Bedroom Talks with Dr. Fritz, Health Secrets of Dr. Fritz and Beauty Secrets of Dr. Fritz. Alang sa inyong mga sulat-suliran, mamahimo kini ninyong ipadala sa Dear Dr. Fritz, c/o Sunstar-Davao Publishing Inc., Door 11, Ebro-Pelayo Building 1, Juan Luna St., Barangay 29-C, Davao City, o i-e-mail kini sa dokatlaw@gmail.com. Ang dili magpamantala dili matubag!)"
    },
    {
        "id": 22,
        "url": "https://www.sunstar.com.ph/superbalita-davao/kalingawan/bag-ong-queens-sa-mindanao",
        "title": "Bag-ong queens sa Mindanao",
        "author": "Rhona Goc-ong-Villariasa",
        "date": "Apr 16, 2024",
        "body": "DUHA gikan Mindanao ang nanggahot ug midaug sa bag-uhay lang natapos nga Miss International Queen Philippines 2024. Bongga ang beauty and wit sa beauty queen nga gikan sa Manay, Davao Oriental nga si NiÃ±a Marie Similatan human kini midaug isip 1st runner-up.Samtang laing beauty queen dala ang ngalan sa Koronadal City nga mao si Shiela Magpale ang 3rd Runner Up.Ang beauty pageant gihimo sa Aliw Theater sa Pasay City, Dominggo sa gabii, Abril 14, 2024. \"My journey in whichever stage has always been straight and open. I win some and lose some, or more. But I always aspire for greater things. I would give it a thought, hussle, and see for myself how things will unfold. So, to the best placement and finish I have yet, here goes my humble piece. One big thank you,\" tipik sa Faceboook post ni Similatan.Si Similatan mapasalamaton sa tanang misuporta sa iyang journey ug mituo sa iyang kapasidad.\"To my humble town, Manay, salamatay sang supporta ug sang chance and honor na mada ko yang pangan ng Munisipyo ta sang national stage. Salamat sang mga utaw na yutabang, yag-accommodate, yag share, yu-react, yag-comment ng positive thoughts of support. Amo ngini yakuha ko na placement and happy ako ishare ngini tanan kamayo! Salamatay,\" tipik sa Facebook post ni Similatan. Dugang niini nga unsa mang nasinati niya sulod sa kompetisyon i-cherish niya kini. Giangkon ni Similatan nga na-pressure siya tungod sab sa daghang ka-kompetensiya nga puros talented ug maanyag. \"It is with great humility and honor to be walking on the same stage as you. In the end, we have given them a fair show of our Island and I could not be any prouder. And yes, congratulations are in order for all us. To the amazing God, all these are owed by your will; forever I will sing your praise and give you thanks,\" ni Similatan.Sa pikas bahin gikoronahan nga Miss International Queen Philippines 2024 mao si Sophia Nicole Arkanghel sa Laguna, samtang 2nd Runner Up si Miss Manila, Julian Concepcion; ug 4th Runner Up - Miss San Jose Delmonte Bulacan, Mikay Bautista.Congrats queens! (RGV)"
    },
    {
        "id": 23,
        "url": "https://www.sunstar.com.ph/era-de-fasyon-rampa-isip-suporta-sa-down-syndrome",
        "title": "'Era de Fasyon': Rampa isip suporta sa down syndrome",
        "author": "Rhona Goc-ong-Villariasa",
        "date": "Apr 12, 2024",
        "body": "USA ka fashion show for a cause ang himuon, diin beneficiary niini ang mga may down syndrome.Ang Icon Elites Artists Management kauban ang  Down Syndrome of the Philippines, Inc. (DSAPI) milusad og aktibidad alang maong sektor.Tsika ni Paul Austin G. Pallada, presidente sa Icon Elites Artist Management nga ang fashion show gitawag nga â€œEra De Fasyon 2024.â€Atangan sa aktibidad ang pagrampa sa lima ka bata nga may Down syndrome.Ang show himuon karon Abril 13, sa AEON Tower.\"I wanted to understand more and to believe that there is something, may patutunguhan talaga ang talents nila despite their situation.\"Magsilbing beneficiary ang mga kabataan sa DSAPI.Pundo nga matigum igahin sa nagkadaiyang programa nila.May cash assistance sab nga itagana.\"When I discussed to DSAPI, we would like to donate like mga arts materials for them because they would like to do painting. We will have a feeding program, and, of course, after the show, pa namin malalaman talaga ang pinaka-exact namin na ibigay na cash donations.\"Dugang ni Pallada nga ang fashion show di lamang pagrampa suot ang mga outfit nila, apan nagsilbi kini nga venue aron mas mapasabot ang tanan unsa ang Down Syndorme ug respeto ngadto sa duna niini nga sitwasyon.\"When I observed a lot through their cases, the attention that we need is really an act of kindness, and it helps our society more about the situation, isa din yon sa purpose ko bakit ako nag connect to DSAPI.Sa pikas bahin, highlight sab sa aktibidad ang mga creations sa mga batan-on designers nga iparampa ang ilang mga designs.Mga designers nga apil mao sila Robina Mangumpig gikan Cotabato City ug Paul Zabala sa Panabo City.Usa sa bisita mao si Ash Sandoval A.K.A. The Fake Ash nga morampa suot ang collection gikan sa mga designer.Ang fashion show for a cause selebrasyon sab sa ika-5 ka tuig nga anibersaryo sa Icon Elites Artist Management. (Rhona Goc-ong-Villariasa/Uban ang SunStar Davao)"
    },
    {
        "id": 24,
        "url": "https://www.sunstar.com.ph/superbalita-davao/kalingawan/naguol-kay-mister-di-magawsan",
        "title": "Naguol kay mister di magawsan",
        "author": "Dr. Fritz Espedilla, MD",
        "date": "Apr 11, 2024",
        "body": "DEAR Dr. Fritz,Maayong adlaw kanimo, dok. Tawga lang ko ug Rica T.Ang akong problema kay sa panahon sa sex, wala may mogawas sa akong bana, maskin pa man ug paminaw niya nga nagawsan na siya.Unsa man kaha kaning iyang sitwasyon, dok? Unsa-on man nga magawasan siya? Sa tinud anay lang, nahasol na sad ko ning iyang kahimtang.Salamat sa imong pagtubag. More power kanimo sa kanunay.Rica T. of Surigao***Dear Rica T. of Surigao,Ang unang suhestiyon nako mao ang pakig-kita sa usa ka urologist aron matino kon aduna ba siyay kondisyon nga ginatawag ug retrograde ejaculation.Usa kini ka kondisyon kung diin ang iyahang mga semilya gina-balik didto sa kanal sa agi-anan sa iyang ihi -- mao nga walay semilya nga moguwa sa panahon nga magawasan siya.Ang pag-adto sa doctor mag-assure kaninyo nga walay lain nga kondisyon nga naka-pa-balda sa inyong relasyon.Alang kanako, mas maayo gyud nga makig-istorya ka niya kung unsa gyud ang iyang gibati mahitungod sa pakig-hilawas ug pagkab-ot sa pinakagusto niyang maabot.Maskin sa pag-tuo nga ang mga kalalakin-an dili ganahan nga makig-istorya sa ilang gibati, kini ang usa ka issue nga kinahanglan nga tagaan ug gibug-aton.Ug ikaw nga iyang partner, kinahanglan nga mapaabre nimo siya sa iyang mga gibati, maskin ug modili siya.Ang mga pagtuon nagpakita nga kasagaran sa mga kalalakin-an nga adunay pagkadelatar sa ilahang pagpagawas mamahimong adunay pagkawala ug pagsalig sa ilahang relasyon.Mamahimong mahadlok sila nga mawala sila sa kontrol o ipaguwa ang ilahang lain nga mga emosyonal nga issue.Nianing mga sitwasyona, ang paghimo sa pag-pugong sa pag-pagula mamahimong bati-on nga mas sigurado ug maayo kaysa sa pag-paguwa. Mao, nga pangutan-a gayud siya.Pangutan-a usab siya sa iyang kagahapon nga sexual. Siya ba nasakitan sa una ug babaye?Ang mga niagi nga mga trauma sa relasyon mamahimo nga rason nga magmakuli sya sa paghatag sa iyang pagsalig sa kasamtangan nya nga relasyon, maskin pa man ug dili kini nya bu ot.Kung kini man ang iyang sitwasyon, mas maayo nga ang imong partner makigkita sa usa ka sex therapist o counselor aron matabangan kini siya ug sexual counseling o therapy.Mao nga pakigkita gidayon sa usa ka propesyonal niini.Good luck!Dr. Fritz***(Si Dr. Fritz Legarde Espedilla usa ka aesthetic dermatologist/surgeon ug clinical sexologist. Aduna usab siyay kahibalo ug training sa hypnotherapy ug sa Medical Acupuncture. Usa siya ka program host sa digital page sa SuperBalita ug autor sa iyang libro nga â€œHealthy is Sexy Secrets ni Dr. Fritzâ€ nga gibase sa iyang sobra na sa dekada nga kasinatian sa radio. Ana -a usab kini  siyay podcast ilawom sa 99.1 FM Kidapawan YouTube Channel â€“ nga adunay tulo ka shows â€“Bedroom Talks with Dr. Fritz, Health Secrets of Dr. Fritz and Beauty Secrets of Dr. Fritz. Alang sa inyong mga sulat-suliran, mamahimo kini ninyong ipadala sa Dear Dr. Fritz, c/o Sunstar- Davao Publishing Inc., Door 11, Ebro-Pelayo Building 1, Juan Luna St., Barangay 29-C, Davao City, o i-e-mail kini sa dokatlaw@gmail.com. Ang dili magpamantala dili matubag!) (Fritz Espedilla)"
    },
    {
        "id": 25,
        "url": "https://www.sunstar.com.ph/superbalita-davao/isports/makasaysayan-nga-kadaugan",
        "title": "Makasaysayan nga kadaugan",
        "author": "SunStar Davao",
        "date": "Apr 12, 2024",
        "body": "ANG Davao del Norteâ€™s secondary boys booters, nga produkto sa Davao del Norte Regional Sports Academy, maoy kampeyon sa Davao Region Athletic Association (Davraa) Meet 2024 football competition sa Davao City-University of the Philippines (DC-UP) field sa UP Mindanao, Sabado, Abril 6.Ang Pioneers ug Davao City Durians miresulta sa scoreless draw sa pagtapos sa regulation, mao gihimo ang penalty shootout.Sa kulbahinam nga shootout, ang Davao del Norte mipildi sa 2023 Davraa champion Davao City, 3-2, aron makuha ang gold medal.Si Coach Vincent Martin sa DavNor Pioneers, maikagon sa ilang makasaysayang kadaugan.Suma niya nga kini ang unang beses nga sila midaug sa Davraa diin grabe ang ilang pagpangandam niini.â€œWe prepared for a long, long time. Itâ€™s not only just one year but two. We made our team as a whole for so many years of counting. This would be our first time to participate in the Davraa and we are blessed that we were given the opportunity to be the winner. This will be our first time to compete in Palarong Pambansa,â€ dugang sa coach.Si Team captain Alba Jomar Jurada nagyagyag sab sa mga kausaban ug kalambuan sa tim, itandi sa nakalabay nga tuig diin sila 4th placer.â€œNaa koy mali as a team captain pero gibawi rapud nako. Para ni sa history sa Davao del Norte, first time gyud ni namo mag Palaro,\" ni Jurada.Ang Davao City nga gibandera sa the Holy Child College (HCCD) Red Eagles, miangkon sa silver.Alang ni assistant coach Ramonito Carreon nga malipayon siya sa resulta sa duwa ug nakita niyang naningkamot ang mga atleta.â€œIâ€™m happy sa ilang performance. I know na gibuhat nila ang tanan and hantod diri lang gyud mi. So next year, we will come back and makuha na gyud namo ning Palaro.\" (Wilbert Duran/Tricia Del Campo, SunStar Interns)"
    },
    {
        "id": 26,
        "url": "https://www.sunstar.com.ph/superbalita-davao/mibaha-ang-grasya-sa-davraa-gold-medalist",
        "title": "Mibaha ang grasya sa Davraa gold medalist",
        "author": "Marianne L. Saberon-Abalayan",
        "date": "Apr 08, 2024",
        "body": "ANG mga sponsor ug full athletic scholarship mibaha ug gitanyag alang sa Davao del Norte track star nga si Lorenz \"Soysoy\" Datiles nga midagan og lima ka gold medals sa bag-uhay pa lang nahuman nga Davao Region Athletic Association (Davraa) Meet athletics competition.Siya midaug ug milampus suot ang gubaon nga sapatos.Ang coach ni Datiles nga si Beverly G. Villarino mishare sa usa ka Facebook post, \"FrankenSpikes\" niadtong Sabado, Abril 6, 2024, diin kini miani sa dakong atensiyon, mga shares, comments gikan sa netizens.. Sa post ni Villarino: \"He runs with his 'FrankenSpikes' but he hauled five gold medals in the recently concluded Davraa Meet 2024, beating his PB (personal best) and Palarong Pambansa QS (qualifying standards) in 100m, 200m, 400m, 4x100 and 4x400 meter relay (events).\"Uban niini ang hulagway sa sapatos sa atleta nga di na halos mahitsura nga gamit niya sa nakalabay nga duha ka tuig.Sa Facebook interview sa SunStar Davao, si Villarino mipasabot nga ang ilang division walay igong budget aron mapalit ang sapatos sa ilang track and field athletes diin sagad niini magkantidad og P6,000 ngadto 12,000 kada pares.Si Davao del Norte Provincial sports coordinator Giovanni Gulanes miingon atol sa laing Facebook interview niadtong Abril 6 sa gabii, \"Yes, we will find ways to help. Now ko lang din nalaman.\"Dugang ni Villarino nga may buot mosponsor sa spike shoes sa atleta ug dugang pares sa rubber shoes.\"I'm managing this concern kasi it doesn't look good sa province nga naay champion runner nga pinasagdan. Well-supported jud biya amo mga atleta ever since. I could not also blame the coach for his apolitical post,\" ni Gulanes.Sa Facebook post ni Villarino daghang potential donors ang mikontak kaniya diin mipasalig nga mohatag og bag-ong sapatos ngadto sa atleta nga gikan sa Sto. Tomas National High School (STNHS).Apan ang 17-year-old nga si Datiles posible nga gamiton gihapon ang iyang daan nga sapatos sa pagsalmot sa 13th Asean School Games.Mobiyahe siya sa Manila diin ang gasto giabaga sa sponsor, eskwelahan, ug personal.\"Luma pa yata kasi sanay siya doon. Ang bago kailangan pa kasi sanayin pa. Depende po sa kanya. Most likely, pero sa Palaro yung bago na.\"Angkon sa coach nga dugay sab ang paghulma kang Datiles aron siya mahimong usa ka maayong atleta.Sa kadaugan ni Datiles gibutyag sa coach nga ang NCAA ug UAAP teams mikontak kaniya aron mohatag og full scholarships sa Davraa athletics multiple gold medalist, apil sab ang University of the Philippines (UP), Adamson University, ug University of Perpetual Help. (MLSA) "
    },
    {
        "id": 27,
        "url": "https://www.sunstar.com.ph/unang-gold-medal",
        "title": "Unang gold medal",
        "author": "Marianne Saberon L. Abalayan",
        "date": "Apr 02, 2024",
        "body": "HUMAN ang malampuson nga pagbukas sa Davraa Meet 2024, Abril 1 sa hapon, nagpanikad na ang tanang atleta sa tagsatagsa nila ka duwa.Kagahapon, Abril 2, nakuha sa atleta gikan Davao City ang unang gold medal sa kompetisyon.Mihunay og dagan sa secondary girls 3,000-meter run si Mary Jane Pagayon aron makuha ang bulawan nga medalya sa lumba nga gihimo sa University of Mindanao (UM) track oval.Si Pagayon, 16, etudyante sa Emar Human and Enviromental College mapasalamaton sa kadaugan.Suma niya nga nagbunga ang tanan niyang paningkamot sa training, pagsagubang sa ulan ug init ug nakuha ang gipangandoy nga medalya.Samtang ang atleta gikan Davao Oriental nga sila  Jessica Leah Losentes ug Khea Jean Cenia miangkon sa gold ug silver sa elementary girls javelin throw sa unang adlaw sa athletics competition diha gihapon sa UM Matina track oval.Ang taga Davao del Sur nga si Daniela Baquiran sab ang miangkon sa bronze.Miapas sab sa una nilang gold si Jessica Leah Losentes sa Davao Oriental Sunrisers sa elementary girls javelin throw event.Tampo nga hulagway. Hugyaw nga openingSi Vice President and Education Secretary Sara Duterte maoy nangunang bisita sa opening sa Davraa 2024, Lunes sa hapon sa DC-UP Sports Complex, UP Mindanao.Una pa man mihatag sa iyang mensahe gilamano una sa opisyal ug gihimamat ang mga atletang apil sa kompetisyon nga matapos Abril 7 ning tuig.Usa sa pahinumdum sa opisyal ngadto sa mga coaches nga mamahimo nilang undangon ang ilang duwa kung tumang kainit na ang temperatura.Nagpahinumdum sab si Duterte sa mga atleta nga di maikog nga magpa-sub og moduwa na sunod higayon tungod matag tuig man ang kompetisyon.'Zero incidents' gipasaligAng Davao City Public Safety and Security Office (PSSO) mipasalig sab og \"zero incidents\" sa tibuok pagpahigayon sa  kompetisyon.Si PSSO Head Angel Sumagaysay nagkanayon nga anaa sa 14,966 security personnel nagmonitor sa 17 billeting quarters ug tournament venues, ug sa kapin 7,000 ka student-athletes gikan sa 11 ka divisions sa  Davao Region.Ang security forces gilangkuban sa  Davao City Police Office, Task Force Davao, Davao City Civil Security Unit, police auxiliaries, traffic enforcers gikan sa Davao City Transport and Traffic Management Office, ug Traffic Enforcement Unit.Luyo sa security forces duna say mga medical personnels nga gideploy. (RGV/CIO)"
    },
    {
        "id": 28,
        "url": "https://www.sunstar.com.ph/superbalita-davao/isports/2-0-tinguha-sa-uc-vs-up",
        "title": "2-0 tinguha sa UC vs. UP",
        "author": "Sunnexdesk",
        "date": "Oct 04, 2023",
        "body": "Mga duwa karon:.5:15 pm- DBTC batok UC (High School).6:45 pm- UP batok UC (College).Suwayan pagposte sa University of Cebu (UC) Webmasters ang ikaduha nilang sunodsunod nga kadaugan sa samang gidaghanon nga mga duwa sa ilang pagpakigbatok sa University of the Philippines (UP) Cebu Fighting Maroons sa main game ning Huwebes sa gabii, Oktubre 5, 2023, sa Cebu Schools Athletic Foundation Inc. (CESAFI) basketball college division sa Cebu Coliseum..Ning sangkaa, grabe ka taas ang moral sa Webmasters ni coach Kern Sesante gumikan kay nasubhan sila og 74 puntos nga kadaugan batok sa Cebu Insititute of Technology-University (CIT-U) Wildcats, 109-35..Hinuon batok sa Fighting Maroons ni coach Rommel Rasmo, gilaumang lahi na nga engkuwentro ang masugatan sa Webmasters..Napilde man tuod ang Fighting Maroons sa nag-una nila'ng duha ka mga duwa apan nakasukol sila og insakto sa ilang mga kontra..Sa premiro nilang tahas, ang Fighting Maroons igo lang nakawrasan sa Benedicto College Cheetahs, 65-58..Sa ikaduha nilang tahas, ang Fighting Maroons nakasukol og maayo una sila ningyukbo sa defending champion University of the Visayas (UV) Green Lancers, 59-56..Sa high school division, magsangka ang UC Baby Webmasters ug Don Bosco Technological Center (DBTC) Greywolves sa premirong duwa sugod sa alas 5:15 sa hapon..Sa laing bahin, gipangmakmak sa University of San Carlos (USC) Warriors ang CIT-U Wildcats, 78-67, sa college division samtang gipangwisi-wisi sa Cebu Eastern College (CEC) Dragons ang USC Baby Warriors, 75-40, sa high school division sa mga kombati niadtong Martes, Oktubre 3, 2023. / ESL"
    },
    {
        "id": 29,
        "url": "https://www.sunstar.com.ph/superbalita-davao/isports/tatum-nag-tutok-na-sa-kampyunato",
        "title": "Tatum nag-tutok na sa kampyunato",
        "author": "Sunnexdesk",
        "date": "Feb 21, 2023",
        "body": "Human sa iyang dalaygong pagduwa sa All-Star Game, gibalhin na ni Jayson Tatum ang iyang atensyon ngadto sa tinguha sa Boston Celtics nga malangkat ang kampyunato sa 2022-23 National Basketball Association (NBA)..Si Tatum, kinsa maoy napiling All-Star MVP human niya naagak ang Team Giannis ngadto sa kadaugan batok sa Team LeBron, 184-175, pinaagi sa iyang 55 puntos, nagkanayon nga nakatabang ang All-Star break aron makondisyon ang ilang huna-huna sa pagtiwas sa ilang kampanya sa season..&quot;Now it's go time,&quot; matud ni Tatum. &quot;We've got to have one common goal and that's to win a championship. This was a good break for us mentally and physically, but it's time to get back to work.&quot;.Sa pagpangulo ni Tatum, kinsa nag-average og 30.6 puntos, 8.6 rebounds ug 4.5 assists, ang Celtics maoy naggunit sa overall leadership dala ang 42-17 nga rekord..Ang 24 anyos nga All-Star forward niagak sa Celtics ngadto sa NBA Finals sa miaging season apan napilde sila sa Golden State Warriors..&quot;Since I've been in the league, the team that has kind of clicked in this last stretch -- has kind of peaked and played their best of the season going into the playoffs -- usually is the team that wins it all, so this stretch is important,&quot; matud ni Tatum..&quot;You want to be as healthy as possible going into the playoffs. You want to be playing your best basketball, individually and as a group, so that's what we're trying to do.&quot; (AP)"
    },
    {
        "id": 30,
        "url": "https://www.sunstar.com.ph/superbalita-davao/isports/post-valentine-season-2-ilusad-sa-auto-dealers",
        "title": "Post Valentine Season 2 Ilusad sa Auto Dealers",
        "author": "Sunnexdesk",
        "date": "Feb 11, 2023",
        "body": "Human sa malampuson nga pagpahigayon sa ilang inaugural season, ang Sugbo Basketball League (SBL), mopahigayon na usab sa ilang ikaduhang edisyon sa Cebu Auto Dealers basketball tournament..Ubos sa hugot nga pagsuporta sa Everlasting Car Clinic pinaagi ni Severino T. Aleo, ang Season 2 sa nahisgutang kompetisyon mosugod sa Miyerkules, Pebrero 15, 2023, sa Cebu City Sports Institute gym sa barangay Sawang Calero..Ang 15 ka mga team nga mosalmot pangulohan sa defending champion Team Mitsubishi nga bituonan ni most valuable player (MVP) awardee Jonas G. Kentanar..Sila mopakita og aksiyon sa kompetisyon nga gibahin ngadto sa duha ka mga bracket..Ang Bracket A, gilangkuban sa Gateway, Auto Central Group, Toyota Talisay, MG Cebu-Mandaue, FAPC-Mitsubishi Mandaue/Mactan, Ford, Mitsubishi South Team B ug Toyota Land Cruiser..Samtang sa Bracket B, nagpunpon usab ang TCB, TMDN, Toyota Mabolo, TMDS, Mitsubishi South, Gateway MTC ug Nissan Auto Central..Tulo ka mga duwa ang nakahan-ay alang sa opening day..Ang Mitsubishi South mosakbang sa Toyota Mandaue sa panag-engkuwentro nga sugdan sa alas 7 sa gabii. Mosunod ang sangka sa TCB ug TMDN ug sa main match magpinaksitay ang Toyota Talisay ug MG Cebu Mandaue..Ang torneyo mosubay sa single round robin nga format diin ang top four sa matag bracket maoy moabante alang sa quarterfinal stage..Ang mga modaog mao usab ang mo-qualify sa semifinals matches aron pagdeterminar sa mga finalist..Gawas sa championship trophy, cash prize nga P30,000 ang mabulsa sa kampiyon samtang P20,000 ug P10,000 ang madawat usab sa first ug second runner-up..Medal ug apparel ang madawat sa malakip sa mythical five, ug ingon man makadawat usab og tropeyo ug brand new shoes ang mapiling MVP sa torneyo..Ang mga duwa ipahigayon sa City Sports Institute gym matag Miyerkules ug sa Zapatera Elemtary Schoool gym matag Sabado. (PAC)"
    },
    {
        "id": 31,
        "url": "https://www.sunstar.com.ph/superbalita-davao/isports/kyrie-misaler-sa-mavs",
        "title": "Kyrie misaler sa Mavs",
        "author": "Sunnexdesk",
        "date": "Feb 11, 2023",
        "body": "Gipamatud-an ni former Nets star Kyie Irving nga makagiya siya og usa ka team paingon sa kadaugan pinaagi sa pagpilde sa Sacramento Kings, 122-114 sa ilang duwa sa Sabado, Pebrero 11, 2023 (RP time)..Subling gipangulohan ni Irving ang Dallas Mavericks, bag-o niyang NBA team human sa gihimo nga trade..Ang bag-ong star sa Mavericks nipakatap og 25 puntos ug 10 ka assists aron sakwaton ang Dallas paingon sa ikaduha niining kadaugan sukad sa iyang pag-abot, ikatulo sa kinatibuk-an gikan sa pagpalta og duwa sa laing star nga si Luka Doncic gumikan sa injury..Sa primirong duwa ni Kyrie sa Western Conference team, iyang gigasahan ang Mavericks og 24 puntos ug lima ka assists batok sa Los Angeles Clippers nga gibituonan nilang Paul George ug Kawhi Leaonard..Nitabang kang Irving pag-angkon sa kadaugan samtang nagpaalim pa sa angol si Doncic mao silang Josh Green, nga dunay 17 puntos, ug Tim Hardaway Jr., kinsa nihipos og 15 puntos..Ang Dallas nilabaw og 24 puntos nga maoy labing dako ug wala na nilingi pa sa Kings hangtod nga nilanog ang katapusang buzzer..Ang Kings nakadikit hangtod sa 6 puntos apan didto ra kutob ang ilang paningkamot sanglit 20 segundos na lang ang nahabiling oras sa katapusang kwarter..Nangulo sa Kings nga maoy 3rd seed sa West bitbit ang 31-24 win-lose record mao si De'Aaron Fox, kinsa nipaarak sa iyang 33 puntos ug napili isip All-Star sa labing unang higayon isip replacement..Ang Kings gikan sa ilang back-to-back wins batok sa Houston Rockets..Si Domantas Sabones niabag og 18 points ug 10 ka rebounds alang sa Kings, diin siya ang nag-una sa tanang NBA players sa double-double nga adunay 43..Ang duha ka teams magtiwas sa ilang duha ka mga duwa sa balwarte sa Sacramento karong Lunes..Sa laing mga duwa, nidaog ang Milwaukee Bucks batok sa Clippers, 119-106, gipakilatan sa OKC Thunder ang Portland Trail Blazers, 138-129, gipukan sa Cleveland Cavaliers ang New Orleans Pelicans, 118-107..Gisunog sa Miami Heat ang Houston Rockets, 97-95, ug gipilde sa Memphis Grizzlies ang Minnesota Timberwolves 128-107. Sa laing duwa, daog ang Detroit Pistons batok San Antonio Spurs, 138-131..Gibunalan usab sa Utah Jazz ang Toronto Raptors, 122-116 ug gilumsan sa Boston Celtics ang Charlotte Hornets, 127-116..Gipainitan sa Phoenix Suns ang Indiana Pacers, 117-104, ug gipabukalan sa Philadelphia 76ers ang New York Knicks, 119-108. (PAC)"
    },
    {
        "id": 32,
        "url": "https://www.sunstar.com.ph/superbalita-davao/isports/migallen-wembanyama-init-pa-sa-hotcake---nba",
        "title": "Migallen: Wembanyama init pa sa hotcake - NBA",
        "author": "Jun B. Migallen",
        "date": "Nov 05, 2022",
        "body": "Taas-taas pa man tuod ang latason, apan daw og sa dunay nakaapekto sa dagan sa kampanya sa pipila ka mga teams sa nagpadayon nga NBA 2022-23 season..Daghan ang nakaobserbar nga sagad sa mga gilantaw nga inilog o title-contender (dili hinuon tanan) morag way gana modaog..Dunay mga pangagpas nga posibling tuyo ning maong mga teams nga mangiwit sa overall standings sa pagkapupos sa regular season aron makaapil sa NBA Draft lottery sa 2023..Nabantayan man gud nga gawas nga mga batan-on, abunda sa mga talents ang mosalmot sa NBA Draft sunod tuig ilabi na niining usa ka French national nga si Victor Wembanyama ug si Scott Henderson nga mao karon ang nasentro sa atraksiyon..Ubos sa lagda sa NBA Draft, ang top four picks ipaagi sa lottery/drawing of lots sa upat ka teams nga adunay pinakabati og record sa miaging season..So, kon masulod ka sa upat, natural nga duna kay chance nga makakuha ni Wembanyama o ni Henderson..Kini si Wembanyana gihulagway ni LeBron James nga morag taga laing planeta..&quot;Everybody's been a unicorn over the last few years, but he's more like an alien. No one has ever seen anyone as tall but as fluid &amp; graceful on the floor as he is... He's for sure a generational talent,&quot; ni James pa..Kon ang kasaysayan sa NBA Draft ang hisgutan, labing siguro siya maoy pinakamaayong draftee sa mga bigmen..Ang inila ug respetadong sports analyst sa Estados Unidos nga si Adrian Wojnarowski sa ESPN nihulagway kaniya nga &quot;the greatest prospect in the NBA history.&quot;.Tiaw mo bay sa iyang gitas-on nga 7-3 nga may gibug-aton nga 229 lbs., ang dinuwaan power-forward nga mangitsahay sab..Makamaong mo-dribble, kon distansiyaan moitsa og tres, maayong moduwa og low post unya sa depensa nag-average og lima ka blocks matag duwa..Kinsa man nga team nga dili maglaway ana. Wa sab ni siyay problema sa attitude..Samtang kini si Henderson, sama kang Wembanyana 18-anyos, duna lay gitas-on nga 6-2 pero ang abilidad ikatandi sab sa lihok ni Ja Morant sa Grizzlies Memphis..Sa G-League Ignite, nga kon wa ko masayop mao usab ang team ni Kai Sotto kaniadto, nag-average ni siya og 14.7 puntos, 4.9 assists ug 4.7 rebounds..Gani sa usa ka exhibition game nagkakontra sila ni Wembanyana niadtong Oktobre ug didto nakita og maayo ang ilang tagsa-tagsa ka abilidad..Sa maong duwa, si Wembanyana mitali og 37 puntos, pito niini gikan sa three-point area..Kini si Wembanyana, mga atleta usab ang mga ginikanan niini..Ang iyang amahan usa ka kanhi long jumper nga adunay gitas-on nga 6-6, ug ang iyang inahan nga 6-3 kanhi usab basketball player..Tinuod nga way rookie nga makapa champion dayon, apan ang presensiya niini maoy makapalig-on ug makapahimong title contender sa team sa umaabot nga katuigan..Sa NBA man gud, damgo sa matag team nga ma-champion kay dili man nila usikan ang oportunidad, sukwahi sa PBA nga makahibawo na ta kon asa paingon ang no. 1 pick sa drafting."
    }
]